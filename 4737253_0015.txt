-5-

mum sermo familiaris concesserit Plauto omissionem
necne ibi, ubi libri eam praebent, Kiesslingio auctore
non satis >habui fabulas Plautina-s perquirere, sed advo-
cavi Terentium et Ciceronis epistulas, qui ipse diserte
dicit, quod nemo nescit: epistulas vero cotidianis verbis
texere solemus (ad fam. IX 21, 1), deinde Horatii satiras,
de quarum genere dicendi ipse poeta dixit Sat. I, 4, 39:
neque si quis scribat uti nos Sermoni propiora putes
hunc esse poetam. Neque Petronium neglexi et me frag-
menta poesis scenicae perlegisse haud opus est com-
memorare.
Incipiam autem a

secunda singularis persona,

de qua prorsus aliter mihi iudicandum est, quam adhuc
iudicaverunt viri docti. Hanc enim personam et alii et
Brixius omnino seiunxerunt a disputatione, ut in qua
(πεῖραί circuli adiectione nullo ubique neyotio ‘es' resti-
tueretur. Itaque factum est, ut in poesi scenica nullum
exstet exemplum omissi es verbi. Hoc non recte se ha-
bere iam per se apertum est, quoniam nulla causa ex-
cogitari potest, cur excipiatur secunda singularis persona
a libertate ceterarum, et magis apparebit, cum ostendero
nullum ex iis locis, quos viri docti illo cir-
culo donaverunt, mutandum esse, quia nun-
quam in lingua Latina 'us et es syllabae in
unam coalescere potuerunt, contra late patet
es verbi omissio.

Atque prima procedant ea exempla, quibus editores
es verbo immixto omnem sermonis alacritatem atque
vim eripuerunt, enuntiata dico, quibus diversae personae
inter se opponuntur breviter aptissimeque. In libris mss.
legimus:

Most. v. 49 Tu fortunatus, eyo miser: patiunda
sunt. et editores scribunt fortunatu's, ne es verbum desit,
atque laudatur hic versus exemplum omissae sum formae

