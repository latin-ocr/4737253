Ritschelium notissimum est de verbi substantivi
apud Plautum omissione hoc tulisse iudicium (Prol.
p. CIX): Quo Plautus sermone utitwr ad vitae usum
communem composito, ab eo et ,est‘ et ,es‘ verbi omissio-
nem cum a poetis tvm a scriptoribus frequentatam scien·
dum est omnino esse alienam nec nisi rarissimis condi-
cionibus probatam. Atque profecto qui in carminibus
poetarum Augusteae aetatis vel adeo Taciti libris legendis
versatus accesserit ad Plauti fabulas, is admiretur, quanto
rarius ab hoc admittatur verbi ommissio.

Verum etiam sermoni familiari atque cotidiano, qua-
lis Plautinus est, cum in aliis linguis praeter alias haec
licentia, quae posita est in verbo substantivo omisso,
conceditur tum a lingua Latina eam 11011 alienam fuisse
docent nos ii scriptores, qui-alius aetatis praebent huius
sermonis imaginem, velut Terentius, Cicero in epistulis,
Horatius in satiris, Petronius. Itaque minime exspectan-
dum· sed satis mirandum esset, si Plautus ab hoc usu
solus secludi deberet. Unde autem nisi ex libris mss.
discamus, quam viam ingressus sit Plautus, quoniam ve·
terum grammaticorum testimonia non exstant? Et illi
satis acriter pugnant contra Ritschelii sententiam. Nam
primum quidem sumus, estis, sunt, sum formarum omis-
sio multo latius patet, quam Ritschelius tum perspexe-
rat, cum Prolegomena cum summa salute studiorum
Plautinorum scribebat, et exstant loci non pauci, quibus
- omissio excusari non potest rhetorico genere dicendi vel
commotione animi vel alio argumento sensus, qui nos
haud raro fallere solet. ’

   

